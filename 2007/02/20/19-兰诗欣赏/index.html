<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content="From to Earth - 小事成就大事,细节成就完美"><title>兰诗欣赏 | From to Earth</title><link rel="stylesheet" type="text/css" href="/css/style.css?v=1.0.0"><link rel="stylesheet" type="text/css" href="//lib.baomitu.com/normalize/latest/normalize.min.css"><link rel="stylesheet" type="text/css" href="//lib.baomitu.com/pure/latest/pure-min.min.css"><link rel="stylesheet" type="text/css" href="//lib.baomitu.com/pure/latest/grids-responsive-min.min.css"><link rel="stylesheet" href="//lib.baomitu.com/font-awesome/4.7.0/css/font-awesome.min.css"><script type="text/javascript" src="//lib.baomitu.com/jquery/latest/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="alternate" type="application/atom+xml" href="/atom.xml"><script src="https://www.googletagmanager.com/gtag/js?id=UA-14722977-1" async></script><script>window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'UA-14722977-1');
</script><script type="text/javascript" src="//lib.baomitu.com/clipboard.js/latest/clipboard.min.js"></script><script type="text/javascript" src="//lib.baomitu.com/toastr.js/latest/toastr.min.js"></script><link rel="stylesheet" href="//lib.baomitu.com/toastr.js/latest/toastr.min.css"><div class="darkmode-toggle">🌓</div><script>var prefersDarkMode = window.matchMedia('(prefers-color-scheme: dark)');
var toggle = document.querySelector('.darkmode-toggle');
var html = document.querySelector('html');

html.dataset.dark = localStorage.dark || prefersDarkMode.matches;

toggle.addEventListener('click', () => {
localStorage.dark = !(html.dataset.dark == 'true');
html.dataset.dark = localStorage.dark;
});</script><meta name="generator" content="Hexo 6.3.0"></head><script type="text/javascript" src="//pagead2.googlesyndication.com/pagead/js/adsbygoogle.js?client=ca-pub-4507246372636273"></script><body><div class="body_container"><div id="header"><div class="site-name"><h1 class="hidden">兰诗欣赏</h1><a id="logo" href="/.">From to Earth</a><p class="description">小事成就大事,细节成就完美</p></div><div id="nav-menu"><a class="current" href="/."><i class="fa fa-home"> 首页</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">兰诗欣赏</h1><div class="post-meta">2007-02-20<span> | </span><span class="category"><a href="/categories/%E4%BA%BA%E6%96%87%E5%9C%B0%E7%90%86/">人文地理</a></span><script src="https://busuanzi.ibruce.info/busuanzi/2.3/busuanzi.pure.mini.js" async></script><span id="busuanzi_container_page_pv"> | <span id="busuanzi_value_page_pv"></span><span> 阅读</span></span><span class="post-time"><span class="post-meta-item-text"> | </span><span class="post-meta-item-icon"><i class="fa fa-keyboard-o"></i><span class="post-count"> 6.1k</span><span class="post-meta-item-text"> 字</span></span></span><span class="post-time"> | <span class="post-meta-item-icon"><i class="fa fa-clock-o"></i><span class="post-count"> 20</span><span class="post-meta-item-text"> 分钟</span></span></span></div><div class="post-content"><p><span style="font-size: 10pt; line-height: 100%;"><br />吴嘉纪《三月三日绝句》<br />船头昨夜雨如丝，沃我盆中兰蕙枝，<br />繁蕊争开修禊日，游人正是到家时。<br /><br />朱彝尊《顾夫人画兰》<br />青楼人去笔床空，往事西州说谢公。<br />犹有秦淮芳草色，轻纨匀染夕阳红。<br /><br />王士慎《冯女郎画兰》<br />丐得骚人笔下妍，玉池清照影骈娟。<br />一从弱质辞空谷，冶叶倡条尽可怜。<br /><br />石涛《墨兰》<br />根已离尘何可诗，以诗相赠寂寥之。<br />大千香过有谁并，消受临池洒墨时。<br /><br />《墨兰》<br />丰骨清清叶叶真，迎风向背笑惊人。<br />自家笔墨自家写，即此前身是后身。<br /><br />《墨兰》<br />撇开瑶草点春星，倦想黄庭梦亦听。<br />叶下穿云交半面，世间何句得全青。<br />信他寒谷无边醉，簪我衣裙没骨丁。<br />相勘凡花痴不了，纵浇尘土有馀馨。<br /><br />爱新觉罗.玄烨《秋兰》<br />殿前盆卉，芳兰独秀，昔人称为王者香，又以方之君子，因题四韵。<br />猗猗秋兰色，布叶何葱青。<br />爱此王者香，著花秀中庭。<br />幽芬散缃帙，静影依疏棂。<br />岂必九畹多，侈彼离骚经。<br /><br />《云栖竹树甚茂幽兰满山》<br />山径纡徐合，溪声到处闻。<br />竹深阴戛日，木古势干云。<br />倚槛听啼鸟，攀崖采异芬。<br />韶华春已半，万物各欣欣。<br /><br />《咏幽兰》<br />婀娜花姿碧叶长，风来难隐谷中香。<br />不因纫取堪为佩，纵使无人亦自芳。<br /><br />程 樊《咏怀》<br />兰为王者香，芬馥清风里。<br />从来岩穴姿，不竞繁华美。<br /><br />曹 寅《冬兰》<br />冬草漫寒碧，幽兰亦作花。<br />清如辟谷士，瘦似琢诗家。<br />丛秀几钗股，顶分双髻丫。<br />夕窗香思发，风影欲篝纱。<br /><br />朱载震《建兰》<br />丛兰生幽谷，莓莓遍林薄。<br />不纫亦何伤，已胜当门托。<br />辇至逾关山，滋培珍几阁。<br />掉头忘闽海，倾心向京洛。<br />轻思昼回芳，清泉晚宜瀹。<br />玉轸一再弹，天际如可作。<br /><br />华 岩《兰》<br />云壑固聿曼，幽芬清且修。<br />凉风动夙夜，佳人惠然求。<br /><br />高凤翰《题郑板桥画兰陈溉夫画松》<br />溉夫画松松支离，板桥画兰兰离披。<br />兰离披，兰有香，松枝拂之松风长。<br />披风坐，北窗凉，老奴消受太清狂。<br /><br />黄 任《题画兰》 （三首）<br />何来尔室香，四壁即空谷。<br />一拳古而媚，美人伴幽独。<br /><br />沅澧多所思，远道我心痗。<br />纸窗招香魂，貌之不敢佩。<br /><br />磁斗养绮石，源清者香远。<br />君从辋川来，而得此粉本。<br /><br />了 亮 《写兰石有寄》<br />一片空山石，数茎幽谷草。<br />写寄风尘人，莫忘林泉好。<br /><br />李方膺《兰花册页》 （三首）<br />迷离萧艾露风寒，千古英雄泪不干。<br />搁笔沉吟谈往事，横琴未必调猗兰。<br /><br />楚畹清风涌笔端，廿年作客与盘桓。<br />自怜不唱猗兰曲，万叶千花供世看。<br /><br />问天莫笑总无知，也惜幽兰鬓渐丝。<br />当户已愁锄欲尽，入山又恐负芳时。<br /><br />汪士慎《兰》<br />幽谷出幽兰，秋来花畹畹。<br />与我共幽期，空山欲归远。<br /><br />《空谷清音图册页》<br />兰草堪同隐者心，自荣自萎白云深。<br />春风岁岁生空谷，留得清香入素琴。<br /><br />李鳝《水墨兰蕙》<br />夏浅春深蕙作花，一茎几蕊乱横斜。<br />虽然不及幽兰品，百亩齐栽愿亦奢。<br /><br />《幽谷芳菲》<br />淋漓如此写芳菲，只少盆栽与石围。<br />记得春风散幽谷，蕙花如草趁樵归。<br /><br />金农《画兰》<br />雨过深林笔砚凉，女兰开处却无郎。<br />柔笺骈穗多纤态，不数金陵马四娘。<br /><br />缪公恩《露兰》<br />冰根碧叶杂荒芜，晓露近晖缀宝珠。<br />笑靥半含还半吐，素心皎皎濯醍醐。<br /><br />沈彤《幽兰为仪封先生作》<br />幽兰发空谷，蔚为王者香。<br />香风满四野，素姿凝清光。<br />脉脉含深情，独立遗众芳。<br />何堪萧与艾，结交当道傍。<br />萧艾滋露华，幽兰罹严霜。<br />光风一以转，采采充佩裳。<br /><br />郑燮《题半盆兰蕊图》<br />盆是半藏，花是半含。<br />不求发泄，不畏凋残。 <br /><br />《题来兰》<br />两盆兰草，一晚一早。<br />先后得花，春末夏晓。 <br /><br />《题兰》<br />兰草已成行，山中意味长。<br />坚贞还自抱，何事斗群芳。 <br /><br />《峤壁兰》<br />峭壁一千尺，兰花在空碧。<br />下有采樵人，伸手折不得。 <br /><br />《兰》<br />留得根棵大，何怨叶短稀。<br />春雷潜夜发，香气入云飞。 <br /><br />《兰》<br />许多含蓄意，不肯露春情。<br />待过清明后，精华入夏清。 <br /><br />《题兰》 （五首）<br />兰花不是花，是我眼中人。<br />难将湘管笔，写出此花神。<br /><br />兰香不是香，是我口中气。<br />难将湘管笔，写出唇滋味。<br /><br />七十三岁人，五十年画兰。<br />任他风雷雨，终久不凋残。<br /><br />一笔与两笔，其中皆妙隙。<br />何难信手挥，不顾前人迹。<br /><br />有根不在地，有花四季开。<br />怪哉一参透，天机信笔来。<br /><br />《丛兰荆棘》<br />荆棘以慰其根，风露以畅其神。<br />素心不形喜怒，众草亦沾余春。<br /><br />《题屈翁山诗札、石涛石溪八大山人山水小幅、并白丁墨兰共一卷》<br />国破家亡鬓总皤，一囊诗画作头陀。<br />横涂竖抹千千幅，墨点无多泪点多。<br /><br />《客焦山袁梅府送兰》<br />秋兰一百八十箭，送与焦山石屋开。<br />晓月敲门传简贴，烟帆昨夜过江来。<br /><br />《题盆兰倚蕙图》<br />春兰未了夏兰开，画里分明唤阿呆。<br />阅尽荣枯是盆盎，几回拔去几回栽。<br /><br />《题破盆兰花图》<br />春雨春风写妙颜，幽情逸韵落人间。<br />而今究竟无知己，打破乌盆更入山。<br /><br />《题峤壁兰花图》<br />山顶兰花早早开，山腰小箭尚含胎。<br />画工立意教停蓄，何苦东风好作媒。<br /><br />《画芝兰棘剌图寄蔡太史》<br />写得芝兰满幅春，傍添几笔乱荆榛。<br />世间美恶俱容纳，想见温馨澹远人。<br />《兰》 （四首）<br />屈宋文章草木高，千秋兰谱压风骚。<br />如何烂贱从人卖，十字街头论担挑。 <br /><br />此是幽贞一种花，不求闻达只烟霞。<br />采樵或恐通来径，更写高山一片遮。 <br /><br />兰花本是山中草，还向山中种此花。<br />尘世纷纷植盆盎，不如留与伴烟霞。 <br /><br />山中兰草乱如蓬，叶暖花酣气候浓。<br />出谷送香非不远，那能送到俗尘中。 <br /><br />《画兰寄呈紫琼崖道人》<br />山中觅觅复寻寻，觅得红心与素心。<br />欲寄一枝嗟远道，露寒香冷到如今。 <br /><br />《破盆兰花》<br />春雨春风洗妙颜，一辞琼岛到人间。<br />而今究竟无知己，打破乌盆更入山。 <br /><br />《画盆兰送范县杨典史谢病归杭州》<br />兰花不合到山东，谁识幽芳动远空。<br />画个盆儿载回去，栽他南北两高峰。<br />后被好事者攫去，杨甚愠之。又十余年，余过杭，而杨公已下世久矣。其子孙述故，乞更画一幅补之。既题前作，又系一诗曰相思无计托花魂，飘入西湖叩墓门。为道老夫重展笔，依然兰子又兰孙。<br /><br />《折枝兰》<br />多画春风不值钱，一枝青玉半枝妍。<br />山中旭日林中鸟，衔出相思二月天。<br /><br />《为侣松上人画荆棘兰花》<br />不容荆棘不成兰，外道天魔冷眼看。<br />门径有芳还有秽，始知佛法浩漫漫。<br /><br />《折枝兰》<br />晓风含露不曾干，谁插晶瓶一箭兰，<br />好似杨妃新浴罢，薄罗裙系怯君看。<br /><br />《八畹兰》<br />九畹兰花江上田，写来八畹未成全。<br />世间万事何时足，留取栽培待后贤。<br /><br />《幽兰》<br />转过青山又一山，幽兰藏躲路回环。<br />众香国里谁能到，容我书呆屋半间。<br /><br />《兰》<br />世间盆盎空栽植，唯有青山是我家。<br />画入悬崖孤绝处，兰花竹叶两相遮。<br /><br />《盆兰》<br />西江绝妙赣州兰，曾买盆花几上看。<br />画里不知还得似，故乡风露未全干。<br /><br />《山兰》<br />山上山下都是兰，香芬馥郁是一般。<br />可恨世人薄幸眼，只因高低两样看。<br /><br />《幽兰》<br />昨日寻春出禁关，家家桃柳却无兰。<br />市廛不是高人住，欲访幽宗定在山。<br /><br />《盆兰》<br />买块兰花要整根，神完力足长儿孙。<br />莫嫌今岁花犹少，请看明年花满盆。<br /><br />《兰》 （八首）<br />素心兰与赤心兰，总把芳心与客看。<br />岂是春风能酿得，曾经霜雪十分寒。<br /><br />乱草荒蓬著处理，兰花无地可安排。<br />想因赋质多灵秀，定要移根上苑栽。<br /><br />九畹兰花自千古，兰花不足蕙花补。<br />何事荆棘夹杂生，君子容之更何忤。<br /><br />不红不紫不深黄，碧绿沉沉叶几章。<br />惟有西风偏称意，惯催石上扫秋霜。<br /><br />春风昨夜入山来，吹得芳兰处处开。<br />惟有竹为君子伴，更无他卉可同栽。<br /><br />一峰过去一峰遥，路人三峰近斗杓。<br />兰蕊愈高香欲远，洞庭草青满湖飘。<br /><br />兰花与竹本相关，总在青山绿水间。<br />霜雪不凋春不艳，笑人红紫作客顽。<br /><br />半边修竹半边兰，碧叶清芬满近山。<br />总是一团春夏意，略无秋气杂其间。<br /><br />《兰》<br />蜂蝶有路依稀到，云雾无门不可通。<br />便是东风难着力，自然香在有无中。<br /><br />《蕙》<br />丛丛蕙草水之涯，绿叶阴深半欲遮。<br />最是清风披拂处，一茎嫩玉九枝花。<br /><br />《题兰》 （十首）<br />味自清闲气自芳，如何沦落暗神伤。<br />游人莫谓飘零甚，转眼春风满谷香。<br /><br />不减群芳作色鲜，生成石径力犹坚。<br />却缘冢草休为伍，寂寞空山只自怜。<br /><br />八畹兰花七畹开，天花一畹也须栽。<br />明年定与春光发，只待天门响震雷。<br /><br />为买春风二月天，苏松宿草种成田。<br />隔江相望无多路，一到扬州便值钱。<br /><br />一种幽兰信笔栽，不沾雨露四时开。<br />根繁叶密春常在，可惜无香蝶不来。<br /><br />水殿风濒翠幄凉，丛兰九畹飘芬芳。<br />离骚纫作幽人佩，今日方称王者香。<br /><br />林下佳人迥异常，临风无语淡生香。<br />凭谁写作灵均赋，为尔招魂到楚湘。<br /><br />谁向山中挖得来，长枝短叶几花开。<br />先生好把瓯盆买，点石铺苔细细栽。<br /><br />若有香从笔论过，墨如金玉水如珠。<br />欲将孤竹幽兰比，只是夷齐屈大夫。<br /><br />浓处清幽淡处香，花开楚畹久各扬。<br />暖风意入高人手，移得金盆上玉堂。<br /><br />《题兰》<br />四块兰花三块开，中间一块且迟回。<br />世间万事从容好，直待春闺兰复来。<br /><br />李调元《芷塘同年斋中秋兰秀茂异常属余作诗》<br />契阔今素心，忽动伊人怀。<br />入室座未安，馨芳盈庭阶。<br />此种秉幽趣，高寄白云隅。<br />一为香所误，遂与诸草偕。<br />其芳终不言，自分溷尘埃。<br />今充君子佩，永得邀栽培。<br />月夜静相对，如与人忘骸。<br />愿言托孤根，岁宴两无猜。<br /><br />方婉仪《题马守贞双钩兰花卷》<br />楚畹幽兰冠从芳，双钧画法异寻常。<br />国香流落空留赏，太息金陵马四娘。<br /><br />爱新觉罗.书诚《题幻翁墨兰》<br />北人爱兰不易致，画兰直作真兰视。<br />吾叔立意恐雷同，一以粉糅蕴精粹。<br />天地古人皆非师，神全故坐形支离。<br />快笔如锥划纸碎，破花断叶含清恩。<br />閟阁时闻豹囊鼓，轻扬茶烟供香祖。<br />世间沈麝敢同焚，笔墨闻薰长不腐。<br />虚室题诗得数观，似同君子久盘桓。<br />薄劣虽惭谢车骑，愿将心事托芝兰。<br /><br />高 朋《题画兰为郑板桥作》<br />芳菲香气动吟毫，疑是湘君下汉皋。<br />争奈幽芳多惹怨，于今不忍读离骚。<br /><br />姚 范《记赠折枝兰花》<br />屈原已死潇湘空，蕙兰不生芳草丛。<br />揭来南阮萧斋中，美人不见相思瘦。<br />一枝折赠秋风后，夜雨西堂落红豆。<br />我昔曾谱猗兰篇，空山鼓之谁与传。<br />烦君更乞冰丝弦。<br /><br />鲍倚云《兰语篇》<br />幽芳不知春，春赴桃蹊水。<br />回波忆旧雨，冥蒙晓烟里。<br />畴昔子慕予，窈窕竟奚似。<br />目成山之南，清川渌如此。<br />萧萧秋雨恶，檐端孕花蕊。<br />酷腊酿奇寒，土乾未滋蚁。 <br /><br />引领期人房，吹衣北风起。<br />根发暗已朽，处堂昧生理。<br />怨长交不终，媒劳复谁倚。<br />酾酒与花盟，花光去若驶。<br />荪兮独自愁，何人信予美。<br /><br />王文治《可韵上人墨兰卷子》 （四首）<br />谁将淡墨染春痕，瘦叶疏花倚石根。<br />一院古苔青不扫，重帘着地月黄昏。<br /><br />春眠初觉鸟声忙，临罢黄庭日渐长。<br />待与高僧参鼻观，绝无香处是真香。<br /><br />小池雨过看濡毫，更酌红楼读楚骚。<br />为与幽兰多夙契，建牙犹得近湘皋。<br /><br />南核春蕊发华滋，视膳萱庭日景迟。<br />手擘倭笺如水碧，花前闲补广微诗。<br /><br />《兰》<br />女侠金陵马四娘，吮毫犹带口脂香。<br />临风故写湘江怨，牵引骚人一带肠。<br /><br />罗 聘《秋兰文石》<br />今年九月偏无菊，欲纫秋菊笑可拈。<br />画毕自看还自悔，笔花端合让江淹。<br /><br />孔继涵《从侄柞索兰》 （二首）<br />幽兰似佳人，不以色自炫。<br />忽漫度微风，芳馨袭庭院。<br />缅怀湘中君，含情发深眷。<br /><br />乞君九畹英，足我三益友。<br />睛窗午梦醒，疏香暗消受。<br />保以伴蹇修，一卷离骚有。<br /><br />高 鹗《幽兰有赠》<br />九畹仙人竟体芳，托根只合傍沅湘。<br />一江水泛灵妃瑟，八月天寒楚客裳。<br />谁使当门逢忌讳，更教采佩太馨香。<br />愁深漫展离骚读，天问从来最渺茫。<br /><br />张士元《种兰》<br />兰生杂众草，偃仰衢路旁。<br />草盛占雨露，兰孤无容光。<br />我行适见之，小立还彷徨。<br />不恨草色满，恨兰不善藏。<br />移兰种堂下，茎叶日以长。<br />闭门幽香发，众草将安伤。<br /><br />张纶英《兰草》<br />幽兰有高致，质弱苦易零。<br />芳香不可留，滋树徒劳形。<br />小草时作花，嫣红间葱青。<br />闲阶濯新雨，绰态何娉娉。<br />悦目非不怡，所嗟乏奇馨。<br />采之聊把玩，慨彼服媚情。<br />一笑谢东皇，荣枯无定形。<br /><br />孙原湘《兰》（二首）<br />宛然清露被江皋，叶叶灵芬出素豪。<br />一种离披烟雨态，剩泥残壁画离骚。<br /><br />写得灵根九畹芳，玉叉高展看潇湘。<br />春风吹过闲蝴蝶，画里业寻画外香。<br /><br />张问陶《兰》 （二首）<br />偶检丛兰画几枝，各标神韵肯参差。<br />高花飞舞低花笑，同倚春风自不知。<br /><br />偶检离骚写数行，便思乘兴画潇湘。<br />可怜百种沿江草，不及幽兰一箭香。<br /><br />褚 华《兰花咏》<br />苍烟漠漠松篁径，万朵瑶花破春冷。<br />月明老鹤飞上天，美人下山踏花影。<br />晓露洗，东风吹，香雾湿衣君不知。<br />心含幽怨立许久，修蛾绿过湘江湄。<br /><br />沈 彩《题自写兰》<br />入春十日雨兼风，兰叶香迟未破丛。<br />差喜砚田初解冻，墨花色发翠毫中。<br /><br />盛大士《顾南雅侍读画兰歌》<br />湘江帝子弹瑶瑟，恍惚神游众香国。<br />画手东吴擅顾雍，妙写兰心与兰质。<br />仙姿亭亭俗艳空，有意无意天然工。<br />真珠帘卷玉钩堕，千花一笑羞群戏。<br />嫩芽细拨银钩小，麝墨螺烟自萦绕。<br />映带争看取势妍，纵横会得忘言巧。<br />翻思昨夜醉停樽，露台独立吟黄昏。<br />翩其仙袂御风去，花气为我留诗魂。<br />画兰人本兰台史，品格幽兰足相似。<br />滇池草色绿蘼芜，远驾星轺采芳芷。<br />秋江梦君水一方，碧城杳霭云苍茫。<br />嫣然花容隔香雾，爱心不见心旁皇。<br />燕台高吟夕阳暮，闲情别有沧州趣。<br />君还翰墨兴飞腾，我已容华迥非故。<br />惠我清风拂素笺，蘅皋幽思倩君传。<br />好与美人搴作佩，墨华如醉泼湘烟。<br /><br />王贞仪《题素心兰画幅》 （二首）<br />谢庭幽种托根殊，似此孤标绝世无。<br />素质宜陈青玉案，东风初启碧纱？。<br />萧骚帝子三闾赋，零落王孙九畹图。<br />一自江皋遗佩后，年年烟雨怨啼鸪。<br /><br />看花作画亦精神，传得双钩楚泽春。<br />燕尾鱼鈂差后乘，光风霁月认前身。<br />交从至淡方称契，品到无瑕始见真。<br />裁我瑶笺惭报语，不教青眼误埃尘。<br /><br />何绍基《素心兰》<br />深心太素绝声闻，悔托灵根压众芬。<br />万古贞风怀屈子，一江白月吊湘君。<br />香逾淡处偏成蜜，色到真时欲化云。<br />园榭秋光都占尽，故应冰雪有奇文。<br /><br />陶 澍《题墨兰赠尹月三》<br />虎头画法古无比，今之画者恍惚似。<br />烟墨数点出新意，勃勃清香生绢底。<br />根荄故与众卉殊，不俗之气如吾子。<br />持归张向画屏前，秋来好梦湘江水。<br /><br />龚自珍《题盆中兰花》 （四首）<br />忆昨幽居绝壁下，漠漠春山罕樵者。<br />薜荔常为苦竹衣，鵁鶄误僦鼫鼯舍。<br />天荣此魄不用媒，可怜位置费君才。<br />珍重不从今日始，出山时节千徘徊。<br /><br />华堂四宦下红罗，谢家明月何其多。<br />郁金帐中闻夜语，谢娘新病能诗魔。<br />二月奇寒折万木，严霜夜夜雕明烛。<br />小屏风下是何人，剪辑云鬟换新绿。<br /><br />谥汝合欢者谁子，一寸春心红到死。<br />旁人误作淡妆看，持问燕姬何所似。<br />吾琴未碎百不忧，佳名入手还千秋。<br />合欢人来梦中去，安能伴卿哦四愁。<br /><br />燕山楚楚云不娇，灵药几堆春未苗。<br />菖蒲茸生恰相似，女儿甘逊神仙骄。<br />宣州纸工渲染薄，画师黄金何处索。<br />一别春风小景空，磁盆倚石成零落。<br /><br />汪 端《兰》<br />春在娟娟绿玉枝，潇湘烟淡月明时。<br />千秋独抱离骚意，未许江篱杜若知。<br />《王韵香画兰长卷》 （四首）<br />清梵鱼山夜月寒，松花如雨落仙坛。<br />倚窗初试金壶墨，写罢灵飞更画兰。<br /><br />瑶笙吹彻羽衣凉，瑟瑟微波梦碧湘。<br />解为幽花写秋景，玉人原是杜兰香。<br /><br />眉黛文殊晕浅颦，拈花一笑悟兰因。<br />夫容湖上琳宫静，忆尔空山听雨人。<br /><br />碧杜红蘅俪楚骚，花歌叶舞在冰绡。<br />婵娟我识黄昏令，明月扬州忆玉箫。<br /><br />祁嶲藻《幽兰》<br />空山四无人，知有幽兰花。<br />花开不可见，香气清且嘉。<br />飞流下危磴，时有横风遮。<br />香久亦不闻，山深愁路赊。<br />众草何青青，吐艳明朝霞。<br />如何咫尺间，渺若天一涯。<br />援琴坐白石，日暮三叹嗟。<br /><br />魏 源《新罗山人醉笔墨兰歌》<br />昨夜醉肠花怒开，墨池起蛰惊春雷。<br />枯者游戏为根荄，乱者屈曲为蓓蕾。<br />横披乱放无端涯，有时画兰兼画梅。<br />暗香斜影窗前阶，便疑草书乱僧杯。<br />酒气兰香拂拂来，张颠濡发青莲杯。<br />神乎鬼乎仙乎哉，请匹灵均呵壁才。<br /><br />潘遵祁《题画兰》 （二首）<br />读罢离骚思惘然，夜凉清梦落琴边。<br />不知寂寞湘江上，可有幽人枕石眠。<br /><br />绝代幽姿压丛芳，肯随红紫媚春阳。<br />饶他绮石黄磁斗，不及空山自在香。<br /><br />宗 粲《谢婉生姐赠兰》<br />生平爱种梅与兰，梅花易种兰花难。<br />相思万斛消不得，惟馀清梦萦湘干。<br />凉风蓦地送香气，美人空谷来姗姗。<br />一枝新向胆瓶供，对之喜动双眉端。<br />名花本推国香首，赠花人更余相欢。<br />忆从古梅林下别，遥通音问惟青鸾。<br />芳踪相隔心不隔，贻我秋佩清芬攒。<br />见花如见玉人面，无言常向妆台看。<br /><br />张 印《写 兰》<br />望望楚天云，月坠秋江冷。<br />帝子魂不来，为写一枝影。<br /><br />秦树声《为人题画兰》 （三首）<br />浥露不掩骨，临风忽断肠。<br />王者久不作，知君为谁香。<br /><br />有人亦自芳，岂必恋空谷。<br />弃置乃偶然，天命期无辱。<br /><br />寒花有晚节，犹伤天地秋。<br />虽各一时秀，论心耻与俦。<br /><br />王殿森《秋兰》<br />闲庭习幽静，清香透书帏。<br />起视盆中兰，娟娟开一枝。<br />秋光倏已晚，尔开何独迟。<br />风声撼林薄，霜痕沾鬓丝。<br />孤芳孰延赏，知音安可期。<br />我亦素心人，何时慰幽思。<br /><br />蒋 兹《咏兰》<br />曲奏当年明月夜，美人心事水潺潺。<br />如何芳草迷归路，洒落香痕满世间。<br /><br />谭嗣同《画兰》<br />雁声吹梦下江皋，楚竹湘帆起暮涛。<br />帝子不来山鬼哭，一天风雨写离骚。<br /><br />刘 灏《兰花》<br />深林不语抱幽贞，赖有微风递远馨。<br />开处何妨依藓砌，折来未肯恋金瓶。<br /><br />张云龙《画兰》<br />此是幽贞第一花，不侪桃李只云霞。<br />采香或可通来径，更写春山一片遮。<br /><br />释彻凡《题画兰》<br />彼美在空谷，离立今冰霜。<br />地幽作花早，春风生古香。<br />盈盈一涧水，孤客遥相望。<br />不采何忍舍，采之用无方。<br />愿得赠之子，佩以罗绮裳。<br />中道勿捐弃，千载留芬芳。<br /><br />岳 莲《自题画兰》<br />十分珍重护芳丛，意在忘言淡荡中。<br />尘外天然见标格，肯随桃李嫁春风。<br /><br />静 诺《咏秋兰》<br />长林众草入秋荒，独有幽姿逗晚香。<br />每向风前堪寄傲，几因霜后欲留芳。<br />名流赏鉴还堪佩，空谷知音品自扬。<br />一种孤怀千古在，湘江词赋奏清商。<br /><br />金永爵《暮春幽兰小集》<br />岳下岚漪坐处深，韶光上纳养诗心。<br />春兰已觉千花乱，院寂自闻一鸟吟。<br />烟散茶炉鸣涧籁，云行画壁响山琴。<br />寻芳近日奚囊富，惟许高朋独赏音。<br /><br />周诒蘩《兰》<br />迨腊青苞舒紫萼，开年晴雪泛崇光。<br />曾开眼媚乍奇梦，未许纫愁寄恨肠。<br />幽谷春风芳意被，空阶夜雨素心长。<br />不从绮石黄瓷畔，谁识人间有此香。<br /><br />周诒端《咏兰》<br />桃李多华色，高于五尺松。<br />荫此径寸兰，绿中间紫茸。<br />雨雾濡不及，将为众草封。<br />牧童重刍茭，刀镛浸相从。<br />我行春涧滨，怜汝冰霜容。<br />移种当绮窗，佳气郁葱茏。<br />开花莫早谢，知心难再逢。<br /><br />杨益生《兰》<br />幽香逸韵本天成，绿展参差四五茎。<br />淡泊自甘同小草，如何浪得美人名。<br /><br />李慈铭《题子缜墨兰》<br />采采幽香远欲闻，郑公书带上缤纷。<br />虚堂客去风来候，绕壁寻诗总为君。<br /><br />《题子缜画兰二绝句》<br /><br />（其一）<br />唱断乔家碧玉词，一丛香草最相思。<br />不堪更着铢衣舞，风露先愁欲堕时。<br />（其二）<br />绰约丰肌分外妍，镜中倩影不胜怜。<br />娥眉曼绿分明在，孤负琴心已十年。<br /><br />《题潘星丈庚戌分校礼闱画兰三绝》<br />（其一）<br />空体纷纷逞意裁，临风无语独徘徊。<br />分别二十三年恨，曾向空山写影来。<br />（其二）<br />隔帘逐队听琵琶，孤绝琴心海上槎。<br />千朵白莲香一瓣，铺堂谁向赵昌花。<br />（其三）<br />欲折殷勤不自持，蔚兰去外寄相思。<br />天寒日暮潇湘远，更灸戏炉写楚辞。<br /><br />秋 瑾《兰花》<br />九畹齐栽品独优，最宜簪助美人头。<br />一从夫子临轩顾，羞与凡葩斗艳俦。<br /><br /></span></p>
</div><div class="tags"></div><div class="post-nav"><a class="pre" href="/2007/03/08/20-%E7%81%AB%E8%BD%A6%E7%A5%A8%E4%B8%8B%E7%AB%AF%E7%9A%84%E6%9D%A1%E5%BD%A2%E7%A0%81%E5%A6%82%E4%BD%95%E7%90%86%E8%A7%A3%EF%BC%9F/">火车票下端的条形码如何理解？</a><a class="next" href="/2007/02/18/18-%E6%88%B4%E6%88%92%E6%8C%87%E7%9A%84%E5%AD%A6%E9%97%AE/">戴戒指的学问</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://anthoney.github.io"/></form></div><div class="widget"><form class="search-form" action="//www.baidu.com/baidu" method="get" accept-charset="utf-8" target="_blank"><input type="search" name="word" maxlength="20" placeholder="Search"/><input type="hidden" name="si" value="https://anthoney.github.io"/><input name="tn" type="hidden" value="bds"/><input name="cl" type="hidden" value="3"/><input name="ct" type="hidden" value="2097152"/><input name="s" type="hidden" value="on"/></form></div><div class="widget"><div class="author-info"><a class="info-avatar" href="/about/" title="关于"><img class="nofancybox" src="/img/avatar.png"/></a><p>To be a better man.</p><a class="info-icon" href="https://twitter.com/yontaw" title="Twitter" target="_blank" style="margin-inline:5px"> <i class="fa fa-twitter-square" style="margin-inline:5px"></i></a><a class="info-icon" href="mailto:admin@from2.net" title="Email" target="_blank" style="margin-inline:5px"> <i class="fa fa-envelope-square" style="margin-inline:5px"></i></a><a class="info-icon" href="https://github.com/anthoney" title="Github" target="_blank" style="margin-inline:5px"> <i class="fa fa-github-square" style="margin-inline:5px"></i></a><a class="info-icon" href="/atom.xml" title="RSS" target="_blank" style="margin-inline:5px"> <i class="fa fa-rss-square" style="margin-inline:5px"></i></a></div></div><div class="widget"><div class="widget-title"><i class="fa fa-folder-o"> 分类</i></div><ul class="category-list"><li class="category-list-item"><a class="category-list-link" href="/categories/GIS/">GIS</a></li><li class="category-list-item"><a class="category-list-link" href="/categories/%E4%BA%BA%E6%96%87%E5%9C%B0%E7%90%86/">人文地理</a></li><li class="category-list-item"><a class="category-list-link" href="/categories/%E5%90%83%E5%96%9D%E7%8E%A9%E4%B9%90/">吃喝玩乐</a></li><li class="category-list-item"><a class="category-list-link" href="/categories/%E5%A4%96%E8%AF%AD/">外语</a></li><li class="category-list-item"><a class="category-list-link" href="/categories/%E5%BD%B1%E9%9F%B3%E5%9B%BE%E5%BD%A2/">影音图形</a></li><li class="category-list-item"><a class="category-list-link" href="/categories/%E5%BF%83%E8%B7%AF/">心路</a></li><li class="category-list-item"><a class="category-list-link" href="/categories/%E6%9D%82%E8%B0%88/">杂谈</a></li><li class="category-list-item"><a class="category-list-link" href="/categories/%E8%BD%AF%E4%BB%B6%E6%8A%80%E6%9C%AF/">软件技术</a></li><li class="category-list-item"><a class="category-list-link" href="/categories/%E9%A3%9E%E8%A1%8C%E6%A2%A6%E6%83%B3/">飞行梦想</a></li></ul></div><div class="widget"><div class="widget-title"><i class="fa fa-star-o"> 标签</i></div><div class="tagcloud"><a href="/tags/%E7%BE%A4%E6%99%96/" style="font-size: 15px;">群晖</a> <a href="/tags/docker/" style="font-size: 15px;">docker</a> <a href="/tags/%E7%BD%91%E7%9B%98/" style="font-size: 15px;">网盘</a></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/2024/08/14/457-%E7%BE%A4%E6%99%96docker%E5%8F%AF%E4%BB%A5%E8%AE%BF%E9%97%AE%E6%B3%A8%E5%86%8C%E8%A1%A8%E4%BD%86%E6%97%A0%E6%B3%95%E4%B8%8B%E8%BD%BD%E7%9A%84%E8%A7%A3%E5%86%B3%E6%96%B9%E6%B3%95/">群晖docker可以访问注册表但无法下载的解决方法</a></li><li class="post-list-item"><a class="post-list-link" href="/2023/09/10/456-%E7%A9%BA%E9%97%B4%E5%88%B0%E6%9C%9F%E6%8D%A2/">用了17年的域名空间到期了，换了一个新的</a></li><li class="post-list-item"><a class="post-list-link" href="/2021/09/30/455-FlexNet%20lmtools%20license%20vitual%20adapter%20Revit%E9%85%8D%E7%BD%AE%E8%99%9A%E6%8B%9F%E7%BD%91%E5%8D%A1/">FlexNet lmtools license vitual adapter Revit配置虚拟网卡</a></li><li class="post-list-item"><a class="post-list-link" href="/2021/02/08/454-%E6%88%BF%E5%B1%8B%E5%9D%90%E5%90%91%E4%BB%A5%E4%BB%80%E4%B9%88%E4%B8%BA%E5%87%86%20%E6%88%BF%E5%B1%8B%E5%9D%90%E5%90%91%E6%80%8E%E4%B9%88%E7%9C%8B/">房屋坐向以什么为准 房屋坐向怎么看</a></li><li class="post-list-item"><a class="post-list-link" href="/2021/01/12/453-FME%20Desktop%202021%20for%20Mac%E5%AE%89%E8%A3%85%E8%B8%A9%E5%9D%91%E6%95%99%E7%A8%8B/">FME Desktop 2021 for Mac安装踩坑教程</a></li><li class="post-list-item"><a class="post-list-link" href="/2018/04/29/452-%E4%BF%9D%E5%8F%B7google%20voice%E9%99%84%E4%BD%BF%E7%94%A8%E5%BB%BA%E8%AE%AE/">保号google voice附使用建议</a></li><li class="post-list-item"><a class="post-list-link" href="/2016/12/14/451-5G%20Wifi%20Router%20Band%20Channel%20limit%E4%BF%AE%E6%94%B95GWIFI%E8%B7%AF%E7%94%B1%E4%B8%AD%E5%9B%BD%E9%A2%91%E6%AE%B5%E9%99%90%E5%88%B6/">5G Wifi Router Band Channel limit修改5GWIFI路由中国频段限制</a></li><li class="post-list-item"><a class="post-list-link" href="/2016/11/22/450-%E8%80%81%E6%AC%BEiPhone%E5%8F%98%E6%85%A2%E5%8D%A1%E9%A1%BF%E6%8E%89%E5%B8%A7%E5%8F%91%E7%83%AD%E5%88%87%E6%8D%A2%E8%BF%9F%E7%BC%93%E8%A7%A3%E5%86%B3%E6%96%B9%E6%B3%95%E5%88%86%E4%BA%AB/">老款iPhone变慢卡顿掉帧发热切换迟缓解决方法分享</a></li><li class="post-list-item"><a class="post-list-link" href="/2015/12/13/449-python%E4%B8%AD%E6%96%87%E5%AD%97%E7%AC%A6%E4%B9%B1%E7%A0%81%E8%A7%A3%E5%86%B3%E5%81%8F%E6%96%B9/">python中文字符乱码解决偏方</a></li><li class="post-list-item"><a class="post-list-link" href="/2014/06/02/448-Python%20opencv%20error%20215%20imshow%20%E9%97%AE%E9%A2%98/">Python opencv error 215 imshow 问题</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2024 <a href="/." rel="nofollow">From to Earth.</a>Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=1.0.0" async></script><script type="text/javascript" src="//lib.baomitu.com/fancybox/latest/jquery.fancybox.min.js"></script><script type="text/javascript" src="/js/fancybox.js?v=1.0.0"></script><link rel="stylesheet" type="text/css" href="//lib.baomitu.com/fancybox/latest/jquery.fancybox.min.css"><script type="text/javascript" src="/js/copycode.js?v=1.0.0" successtext="复制成功！"></script><link rel="stylesheet" type="text/css" href="/css/copycode.css?v=1.0.0"><script type="text/javascript" src="/js/codeblock-resizer.js?v=1.0.0"></script><script type="text/javascript" src="/js/smartresize.js?v=1.0.0"></script></div></body></html>